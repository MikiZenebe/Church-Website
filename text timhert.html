<!DOCTYPE html>
<html>

<head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <title>የፅሁፍ ትምህርቶች</title>
    <meta property="og:image" content="">
    <meta property="og:type" content="">
    <link rel="stylesheet" href="assets/bootstrap/css/bootstrap.min.css">
    <link rel="stylesheet" href="https://fonts.googleapis.com/css?family=Montserrat:400,400i,700,700i,600,600i">
    <link rel="stylesheet" href="assets/fonts/ionicons.min.css">
    <link rel="stylesheet" href="assets/css/Footer-Dark.css">
    <link rel="stylesheet" href="assets/css/Image-slider-carousel-With-arrow-buttons-1.css">
    <link rel="stylesheet" href="assets/css/Image-slider-carousel-With-arrow-buttons.css">
    <link rel="stylesheet" href="assets/css/Navigation-Clean.css">
    <link rel="stylesheet" href="assets/css/Videos-in-rows-2-and-3-videos-per-row.css">
</head>

<body style="color: var(--bs-gray-dark);background: #f4f1f1;">
    <nav class="navbar navbar-dark navbar-expand-lg fixed-top bg-dark navigation-clean" style="box-shadow: 0px 0px 6px;background: var(--bs-gray-dark);color: rgb(255,255,255);">
        <div class="container"><a class="navbar-brand" href="#" style="color: rgb(255,255,255);font-size: 16px;">ደሴ ደብረ ኃይል ቅዱስ ዑራኤል ሰንበት ት/ቤት<br></a><button data-bs-toggle="collapse" class="navbar-toggler" data-bs-target="#navcol-1"><span class="visually-hidden">Toggle navigation</span><span class="navbar-toggler-icon"></span></button>
            <div class="collapse navbar-collapse" id="navcol-1">
                <ul class="navbar-nav ms-auto">
                    <li class="nav-item"><a class="nav-link" href="index.html" style="color: rgb(255,255,255);"><strong>Home</strong></a></li>
                    <li class="nav-item dropdown"><a class="dropdown-toggle nav-link" aria-expanded="false" data-bs-toggle="dropdown" href="#" style="color: rgb(255,255,255);"><strong>ትምህርት</strong></a>
                        <div class="dropdown-menu"><a class="dropdown-item" href="sibket.html">የቪዲዮ ትምህርቶች<br></a><a class="dropdown-item" href="text%20timhert.html">የፅሁፍ ትምህርቶች</a><a class="dropdown-item" href="#">Third Item</a></div>
                    </li>
                    <li class="nav-item dropdown"><a class="dropdown-toggle nav-link" aria-expanded="false" data-bs-toggle="dropdown" href="#" style="color: rgb(255,255,255);"><strong>ኪነ ጥበብ</strong></a>
                        <div class="dropdown-menu"><a class="dropdown-item" href="#">First Item</a><a class="dropdown-item" href="#">Second Item</a><a class="dropdown-item" href="#">Third Item</a></div>
                    </li>
                </ul>
            </div>
        </div>
    </nav>
    <div class="container" style="margin-bottom: 149px;margin-top: 151px;background: #c9e5f4;">
        <div class="text-center" style="margin-top: -63px;"><a class="btn btn-primary" data-bs-toggle="collapse" aria-expanded="false" aria-controls="collapse-1" href="#collapse-1" role="button" style="background: #565959;"><strong>ምሥጢረ ሥላሴ</strong></a>
            <div class="collapse" id="collapse-1">
                <p style="text-align: left;font-size: 18px;margin-top: 10px;"><strong>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;የእግዚአብሔር አንድነትና ሦስትነት ምስጢር</strong><br>▶ምስጢር የሚለው ቃል አመሰጠረ፣ ሰወረ፣ አረቀቀ ከሚለው የግዕዝ ግሥ የተገኘ ሲሆን ፍቺውም ረቂቅ፣ ስውር፣ ኅቡዕ ማለት ነው፡፡ ምስጢር መባሉም የሥላሴን ባሕርይ ፍጡር መርምሮ የማይደርስበት በመሆኑ፣ በፍጡር ባሕርይ መወሰን፣ መጨረሻውን ማወቅ የማይቻልና ከፍጡር እውቀት አቅም በላይ በመሆኑ ነው፡፡ ሥላሴ የሚለው ቃል ደግሞ ሠለሰ ሦስት አደረገ ካለው የግዕዝ ግሥ የተገኘ ሲሆን ትርጉሙም ሦስትነት ማለት ነው፡፡ ቅድስት ሥላሴ: - ለሥላሴ ቅድስት ብለን እንቀጽላለን፡፡ ቅድስት ሥላሴ ማለት ልዩ ሦስትነት ማለት ነው፡፡ ይህም ሦስት ሲሆን አንድ፣ አንድ ሲሆኑ ሦስት ስለሚሆኑ ልዩ ሦስትነት ተብሏል፡፡<br><br>▶ስለዚህ ነገር መጽሐፈ ቅዳሴያችን ሥላሴ ሦስት ናቸው ስንል እንደ አብርሃም እንደ ይስሐቅ እንደ ያዕቆብ ማለታችን አይደለም ሦስት ሲሆኑ አንድ ናቸው እንጂ፣ አንድ ናቸውም ስንል ቀዳሚ ሆኖ እንደተፈጠረው እንደ አዳም ማለታችን አይደለም አንድ ሲሆኑ ሦስት ናቸው እንጂ፡፡ /ቅዳሴ ማርያም/፡፡ ቅድስት ተብሎ በሴት አንቀጽ መጠራቱ ደግሞ እናት ለልጇ ስለምታዝንና ስለምትራራ ሥላሴም ለፍጥረታቸው ምሕረታቸው ዘለዓለማዊ ነውና ቅድስት ይባላሉ፡፡በዚህ መሠረት ምሥጢረ ሥላሴ ማለት የአንድነት የሦስትነት ምስጢር ማለት ነው፡፡<br><br>▶ይኸውም አብ ወልድ መንፈስ ቅዱስ በስም፣ በአካል፣ በግብር ሦስት ሲሆኑ በባሕርይ በሕልውና፣ በመለኮት ደግሞ አንድ ናቸው፡፡ እንደዚህ ባለ ድንቅ ነገር አንድ ሲሆኑ ሦስት፣ ሦስት ሲሆኑ አንድ ይባላሉና፣ ይህም ልዩ ሦስትነት ረቂቅ እና በሰው አእምሮ የማይመረመር ስለሆነ ምስጢር ይባላል፡፡ የሰው ልጅ ሁሉን የመመርመርና የመረዳት መብትና ሥልጣን ከአምላኩ የተሰጠው መሆኑ ቢታወቅም የፈጣሪን ባሕርይና ጠባዮቹን ለመገንዘብ ውሱን ከሆነው አቅሙ በላይ ስለሚሆንበት በእምነት ከመቀበል በቀር ሌላ አማራጭ መንገድ ሊኖረውም አይችልም፡፡<br>ቅዱሳት መጻሕፍትን መሠረት በማድረግና ከቅዱሳን አባቶች በተላለፈልን ትምህርት መሠረት ኃያሉ እግዚአብሔርን በአንድነትና በሦስትነት እናምነዋለን፡፡ እግዚአብሔር አንድ ሲሆን ሦስት፣ ሦስት ሲሆን አንድ መሆኑን ቅዱሳት መጻሕፍት ያስረዳሉ፡፡<br>የእግዚአብሔርን አንድነት የምናምነው፡- በፈጣሪነት፣ በአምላክነት፣ በአገዛዝ፣ በፈቃድ፣ በሥልጣን እነዚህን በመሳሰሉት የመለኮት ባሕርያት ነው፡ /መለኮት ወይም ማለኹት/ በዕብራይስጥ ቋንቋ መንግሥት ማለት ነው፡፡ በግዕዝ ግን ባሕርይ፣ አገዛዝ፣ ሥልጣን ማለት ነው፡፡ ሦስትነቱን የምናምነው ደግሞ በስም፣ በግብር /በኩነት/ በአካል ነው፡፡ «እንዘ አሐዱ ሠለስቱ ወእንዘ ሠለስቱ አሐዱ፣ ይሤለሱ በአካላት ወይትዋሐዱ በመለኮት» እንዳለ /ቅዱስ ባስልዮስ ዘቂሣርያ/፡፡</p><p
  class="text-start"
  style="text-align: left; font-size: 18px; margin-top: 10px"
>
  <br /><strong>ሀ/ እግዚአብሔር በአንድነቱ የሚታወቅበት ስሞች</strong><br />1. አምላክ<br />2.
  ጌታ<br />3. መለኮት<br />4. እግዚአብሔር<br />5. ጸባኦት<br />6. አዶናይ<br />7. ኤልሻዳይ የመሳሰሉት
  ናቸው፡፡<br /><strong>ለ/ እግዚአብሔር በሦስትነቱ የሚታወቅባቸው ስሞች ደግሞ</strong><br />1. አብ<br />2.
  ወልድ<br />3.መንፈስ ቅዱስ ናቸው፡፡<br /><strong>ሐ/ እግዚአብሔር በግብር ሦስትነቱ የሚታወቀው</strong
  ><br />1. አብ ወላዲ፣ አሥራፂ በመባል፣<br />2. ወልድ ተወላዲ በመባል፣<br />3. መንፈስ ቅዱስ ሠራፂ በመባል
  ነው፡፡<br />የአብ ግብሩ መውለድ፣ ማስረጽ ሲሆን የወልድ ግብሩ መወለድ፣ የመንፈስ ቅዱስ ግብሩ መስረጽ ነው፡፡ አብ
  ወላዲ፣ ወልድ ተወላዲ፣ መንፈስ ቅዱስ ሠራፂ /የወጣ፣ የተገኘ/ ነው፡፡ አብ አባት ነው፣ ወልድ ልጅ ነው፣ መንፈስ ቅዱስ
  ከአብ ብቻ የሠረፀ ነው፡፡ /ዮሐ.14-26/፡፡ ሦስቱ አካላት አንድ መለኮት ናቸው፡፡ ሠለስቱ ስም አሐዱ እግዚአብሔር እንዳለ
  /አባ ሕርያቆስ በቅዳሴው/፡፡የአካል ሦስትነታቸውም ለአብ ፍጹም አካል፣ ፍጹም መልክ፣ ፍጹም ገጽ አለው፤ ለወልድም ፍጹም
  አካል፣ ፍጹም መልክ፣ ፍጹም ገጽ አለው፤ ለመንፈስ ቅዱስም ፍጹም አካል፣ ፍጹም መልክ፣ ፍጹም ገጽ አለው፡፡ እንዲህ ሲባል
  ግን የሥላሴ አካል አንደ ሰው አካል ውሱን፣ ግዙፍ፣ ጠባብ አይደለም፡፡ ምሉዕ፣ ስፉሕ፣ ረቂቅ ነው እንጂ፡፡ ምሉዕነታቸውና
  ስፋታቸው እንዴት ነው? ቢሉ ከአርያም በላይ ቁመቱ፣ ከበርባኖስ በታች መሠረቱ፣ ከአድማስ እስከ አድማስ ስፋቱ ተብሎ
  አይነገርም፣ አይመረመርም፡፡ ምክንያቱም ሥላሴ ዓለሙን ይወስኑታል እንጂ ዓለሙ ሥላሴን አይወስናቸውምና፡፡ርቀታቸውስ እንዴት
  ነው? ቢሉ ከሁሉ ነፋስ ይረቃል፡፡ ከነፋስ መላእክት ይረቃሉ፡፡ ከነፍሳትና ከመላእክት ደግሞ ኅሊናቸው ይረቃል፡፡ ይህ
  የኅሊናቸው ርቀት በሥላሴ ዘንድ እንደ አምባ እንደ ተራራ ነው፡፡ በዚህም ርቀታቸው በፍጥረት ሁሉ ምሉዓን፣ ኅዱራን ናቸው፡፡
  ባሕርያቸውም የማይራብ፣ የማይጠማ፣ የማይደክም፣ የማይታመም፣ የማይሞት ሕያው ነው፡፡ «ስምከ ሕያው ዘኢይመውት ትጉህ
  ዘኢይዴቅስ ፈጣሪ ዘኢይደክም» እንዳለ /ቅዲስ ባስልዮስ በማክሰኞ ሊጦን/፡፡ <br />
  <strong>መ/ የኩነት /የሁኔታ/ ሦስትነት</strong>ኩነት በህልውና /በአኗኗር/ እያገናዘቡ በአንድ መለኮት የነበሩ፣
  ያሉ፣ የሚኖሩ ናቸው፡፡ እነርሱም፡-<br>
    <b>1. ልብነት፡-</b> በአብ መሠረትነት ለራሱ ለባዊ /አዋቂ/ ሆኖ ለወልድ፣ ለመንፈስ ቅዱስ
  ልብ፣ ዕውቀት መሆን ነው፡፡<br>
    <b>2. ቃልነት፡-</b> በአብ መሠረትነት ለራሱ ነባቢ /ቃል/ ሆኖ ለአብ፣ ለመንፈስ ቅዱስ ቃል መሆን
  ነው፡፡<br>
    <b>3. እስትንፋስነት፡-</b> በአብ መሠረትነት ለራሱ ሕያው ሆኖ ለአብ፣ ለወልድ ሕይወት መሆን ነው፡፡ስለዚህ በአብ ልብነት
  ወልድ፣ መንፈስ ቅዱስ ህልዋን ናቸው ያስቡበታል፤ በወልድ ቃልነት አብ፣ መንፈስ ቅዱስ ህልዋን ናቸው ይናገሩበታል፤ በመንፈስ
  ቅዱስ አስትንፋስነት አብ፣ ወልድ ህልዋን ናቸው ሕያዋን ሆነው ይኖሩበታል፡፡ታላቁ ሐዋርያ ብርሃነ ዓለም ቅዱስ ጳውሎስ በሮሜ
  1ዐ-17 ላይ «እምነት ከመስማት ነው፣ መስማትም ከእግዚአብሔር ቃል ነው» ብሎ እንደተናገረው ከላይ የተጠቀሱትን መጠነኛ
  ማስረጃዎች በሙሉ ለመገንዘብ እንዲቻል የእግዚአብሔር እስትንፋስ የሆኑትን የቅዱሳት መጻሕፍት ማስረጃዎችን መመልከት
  ያስፈልጋል፡፡ ሥላሴ የሚለው ስም እንዲያው የመጣ አይደለም፡፡ እግዚአብሔር በአንድነቱና በሦስትነቱ የሚጠራበት የከበረና ከስም
  ሁሉ በላይ የሆነ ስም ነው፡፡ ለዚህም የመጽሐፍ ቅዱስ /ዐሥራው ቅዱሳት መጻሕፍት/ ማስረጃዎችን በዝርዝር
  እንመለከታለን፡፡<br />
</p>

                <p style="text-align: left;font-size: 18px;margin-top: 10px;"><strong>የሥላሴ አንድነትና ሦስትነት በነፋስ፣ በፀሐይ፣ በአሳት ይመሰላል፡፡</strong><br><br><strong>1. የሥላሴ አንድነትና ሦስትነት በሰው ምሳሌ ይገለጻል፡፡ ሰው በነፍሱ ሦስትነት አለውና ነው፡፡ የኸውም ልብነት፣ ቃልነት፣ ሕይወትነት ነው፡፡</strong><br><br><strong>ስለዚህ በሰው ነፍስ፡- በልብነቷ አብ፣ በቃልነቷ ወልድ፣ በሕይወትነቷ መንፈስ ቅዱስ ይመስላሉ፡፡ የነፍስ ልብነቷ፣ ቃልነቷን፣ ሕይወትነቷን ከራሷ ታስገኛለችና፡፡ ቃልና ሕይወት ከአንዷ ልብ ስለተገኙ በከዊን /በመሆን/ ልዩ እንደሆኑ በመናገርም ይለያሉ፡፡ እንዲሁም አብ ወልድን በቃል አምሳል ወለደው፣ መንፈስ ቅዱስንም በእስትንፋስ አንጻር አሰረጸው፡፡ ነፋስ ስትገኝ በሦስትነቷ በአንድ ጊዜ ተገኘች አንዷ ልብነቷ ቀድሞ ቃልነቷና እስትንፋስነቷ በኋላ አልተገኙም፡፡ ሰው በዚህ አኳኋን በነፍሱ የሚመስለው ስለሆነ እግዚአብሔር «ሰውን በመልካችን እንደ ምሳሌአችን እንፍጠር» ዘፍ.1-26 ብሎ ተናገረ፡፡ ስለዚህ ነፍስ ልብ፣ ቃል፣ እስትንፋስ /ሕይወት/ መሆን የከዊን /የመሆን/ ሦስትነትን ነገር በተናገረበት ድርሳን እንዲህ አለ፡፡</strong><br><br><strong>«አምላክ ውእቱ አብ፣ ወአምላክ ውእቱ ወልድ፣ በአምላክ ውእቱ መንፈስ ቅዱስ ወኢትበሀሉ ሠለስተ አማልእክተ አላ አሐዱ አምላክ ብሏል፡፡ ይህም ማለት አብ አምላክ ነው፣ ወልድም አምላክ ነው፣ መንፈስ ቅዱስም አምላክ ነው ነገር ግን ሦስቱ አማልክት አይባሉም፣ አንድ አምላክ እንጂ፡፡» ማለት ነው፡፡</strong><br><br><strong>ሥላሴ በፀሐይ ይመሰላሉ፣ ፀሐይ አንድ ሲሆን ሦስትነት አለው፡፡ ይኼውም ክበቡ ብርሃኑ፣ ሙቀቱ ነው፡፡ ክበቡ አብ፣ ብርሃኑ ወልድ፣ ሙቀቱ መንፈስ ቅዱስ ይመሰላሉ፡፡ «አብ ፀሐይ፣ ወልድ ፀሐይ፣ መንፈስ ቅዱስ ፀሐይ አሐዱ ውእቱ ፀሐየ ጽድቅ ዘላዕለ ኩሉ» እንዳለ /ቅዱስ አባ ሕርያቆስ/፡፡</strong><br><br><strong>ሥላሴ በእሳት ይመሰላሉ፡፡ እሳት አንድ ሲሆን ሦስትነት አለው፡፡ ይኼውም አካሉ፣ ብርሃኑ፣ ዋዕዩ /ሙቀቱ/ ነው፡፡ በአካሉ አብ፣ በብርሃኑ ወልድ፣ በዋዕዩ መንፈስ ቅዱስ ይመሰላሉ፡፡ «አብ እሳት ወልድ እሳት ወመንፈስ ቅዱስ አሐዱ ውእቱ እሳተ ሕይወት ዘእምአርያም፡፡» እንዳለ /አባ ሕርያቆስ/ «አምላክህ እግዚአብሔር የሚባላ እሳት ቀናተኛም አምላክ ነው፡፡» ዘዲ. 4-24፡፡</strong><br><br><strong>ሥላሴ በፀሐይና በእሳት መመሰላቸውንም ጌታችን ኢየሱስ ክርስቶስ ራሱ ለሐዋርያት «እኔና አባቴ መንፈስ ቅዱስም እሳትና ነበልባል ፍሕምም ነን» በማለት አስተምሮአቸዋል፡፡ ሐዋርያትም ይህንን ጽፈውት ቀሌመንጦስ በተባለው መጽሐፍ ይገኛል፡፡ /ቅዳሴ ሠለስቱ ምእትን/ ይመልከቱ፡፡ ነገር ግን እነዚህ ሁሉ አንድ ነፍስ፣ አንድ ፀሐይ፣ አንድ እሳት፣ እንጂ ሦስት ነፍስ፣ ሦስት እሳት፣ ሦስት ፀሐይ አይባሉም፡፡ ሥላሴም በአካል፣ በስም፣ በግብር ሦስት ቢባሉ በባሕርይ፣ በሕልውና፣ በፈቃድ፣ በመለኮት አንድ ናቸው አንጂ እማልክት አይባሉም፡፡ የቂሣርያው ሊጳጳስ ቅዱስ ባስልዮስ «እንዘ አሐዱ ሠለስቱ ወእንዘ ሠለስቱ አሐዱ ይሤለሱ በአካላት ወይትዋሐዱ በመለኮት» እንዳለ፡፡ ይህም ማለት አብ ወልድ መንፈስ ቅዱስ አንድ ሲሆኑ ሦስት ሦስት ሲሆኑ አንድ ናቸው፡፡ በአካል ሦስት ሲሆኑ በመለኮት አንድ ናቸው፡፡ ማለት ነው፡፡ ይህም ሰው በሚረዳው መጠን ለመግለጽ ያህል ነው እንጂ ከፍጥረት ወገን ለሥላሴ የሚሆን በቂ ምሳሌ የለም፡፡ የተመሰለ ቢመስል ሕጸጽ /ጎደሎ/ ምሳሌ ነው፡፡</strong><br><br><strong>ወስብሐት ለእግዚአብሔር</strong></p>
            </div>
        </div>
        <div class="text-center"><a class="btn btn-danger" data-bs-toggle="collapse" aria-expanded="false" aria-controls="collapse-3" href="#collapse-3" role="button" style="margin-top: 12px;"><strong>ምስጢረ ሥላሴ በሐዲስ ኪዳን</strong><br></a>
            <div class="collapse" id="collapse-3">
                <p style="text-align: left;font-size: 18px;margin-top: 10px;"><strong>በአዲስ ኪዳንም የእግዚአብሔር አንድነትና ሦስትነት /ምስጢረ ሥላሴ/ በምስጢረ ሥጋዌ በሚገባ ታውቋል፡፡ ይኸውም ጌታችን መድኃኒታችን ኢየሱስ ክርስቶስ በተለየ አካሉ /ሰው ሆኖ/ በዮርዳኖስ ሲጠመቅ፣ አብ በደመና ሆኖ «የምወደው ልጄ ይህ ነው የሚላችሁን ስሙት» ሲል፣ መንፈስ ቅዱስ ደግሞ በራሱ ላይ በርግብ አምሳል ሲወድቅበት ታይቶአል፡፡ /ማቴ.3.16-17፣ ማር.1.9-11፣ ሉቃ.3.21-22፣ ሉቃ.1.32-34/ በዚህም እግዚአብሔር በአካል ሦስት እንደሆነ ተገልጿል፡፡</strong><br><br><strong>መልአከ ሰላም ቅዱስ ገብርኤልም እመቤታችንን ባበሠራት ጊዜ «መንፈስ ቅዱስ በአንች ላይ ይመጣለ፣ የልዑልም ኃይል ይጸልልሻል ስለዚህ ደግሞ ከአንች የሚለደው ቅዱሱ የአግዚአብሔር ልጅ ይባላል፡፡» ብሎ የሥላሴን ሦስትነት በግልጽ ተናግሯል፡፡ሉቃ.1-35፡፡</strong><br><br><strong>እራሱ ባለቤቱ ጌታችን ኢየሱስ ክርስቶስም የማዳን ሥራውን ፈጽሞ ከማረጉ በፊት ለደቀመዛሙርቱ ቋሚ ትዕዛዝ ሲሰጥ «እንግዲህ ሂዱና አሕዛብን ሁሉ በአብ በወልድና በመንፈስ ቅዱስ ስም እያጠመቃችኋቸው ... ደቀመዛሙርት አድርጓቸው» ብሏል ማቴ.28.19-20፡፡</strong><br><br><strong>«ዳሩ ግን እኔ ከአብ ዘንድ የምልክላችሁ አጽናኝ እርሱም ከአብ የሚወጣ የእውነት መንፈስ በመጣ ጊዜ እርሱ ስለ እኔ ይመሰክራል፡፡» ብሏል ዮሐ.15.26፣ 14.16-17፣ 25-26፡፡</strong><br><br><strong>ብርሃናተ ዓለም ቅዱስ ጳውሎስ ለቆሮንቶስ ክርስቲያኖች በጻፈው መልእክቱ የሥላሴን ሦስትነት ገልጾ ተናግሮአል፡፡ «የጌታ የኢየሱስ ክርስቶስ ጸጋ፣ የእግዚአብሔርም ፍቅር፣ የመንፈስ ቅዱስም ኅብረት ከሁላችሁ ጋር ይሁን» 2ኛ ቆሮ.13-14፡፡</strong><br><br><strong>ሐዋርያው ቅዱስ ዮሐንስ በጻፈው መልእክቱ «በሰማይ የሚመሰክሩ ሦስት ናቸው፡፡ እነርሱም አብ፣ ልጁም፣ መንፈስ ቅዱስም ናቸው፡፡ 1ኛ.ዮሐ.5-7፡፡ እነዚህ ሦስቱም አንድ ናቸው፡፡» በማለት የሥላሴን አንድነትና ሦስትነት በግልጽ ያስረዳናል፡፡ /ይህንን ቃለ በ1886 ዓ.ም ከታተመው የአማርኛው መጽሐፍ ቅዱስ እትም ይመልከቱ/፡፡ ከዚህ በተጨማሪ ደግሞ የኪንግ ጀምስ የእንግሊዝኛውን መጽሐፍ ቅዱስ እትም ብንመለከት ይህነን አማናዊ የሥላሴን ምስጢር በትክክል ይመሰክራል/፡፡</strong><br><br><strong>ወንጌላዊው ቅድስ ዮሐንስም «በራእዩ እነሆም በጉ በጽዮን ተራራ ቆሞ ነበር፣ ከእርሱም ጋር ስሙና የአባቱም ስም የመንፈስ ቅዱስም ስም በግምባራቸው የተጻፈላቸው መቶ አርባ አራት ሺህ ነበሩ» ራእ.14-1፡፡ በማለት በገጸ-ልቡናቸው ስመ ወላዲ፣ ስመ ሠራፂ የተጻፈባቸውን የሥላሴን ልጆች አይቷል፡፡ በዚህም የሥላሴን ልዩ ሦስትነት በግልጽ መስክሯል፡፡</strong><br><br><strong>ከላይ በዝርዝር የተገለጹትና እነዚህን የመሳሰሉት ሁሉ እግዚአብሔር አንድነቱንና ሦስትነቱን የገለጸባቸው ምስክሮች ናቸው፡፡</strong><br></p>
            </div>
        </div>
        <div class="text-center"><a class="btn btn-danger" data-bs-toggle="collapse" aria-expanded="false" aria-controls="collapse-2" href="#collapse-2" role="button" style="margin-top: 13px;"><strong>ምስጢረ ሥላሴ በብሉይ ኪዳን</strong><br></a>
            <div class="collapse" id="collapse-2">
                <p style="text-align: left;font-size: 18px;margin-top: 10px;"><strong>1. እግዚአብሔርም አለ፡- «ሰውን በመልካችን እንደምሳሌአችን እንፍጠር» ዘፍ.1-26 እዚህ ላይ «እግዚአብሔርም አለ» ሲል አንድነቱ፣ «እንፍጠር» ሲል ከአንድ በላይ መሆኑን ግሱ /ቃሉ/ ያመለክታል፡፡ ሦስት መሆኑን ግን በዚህ ቃለ አልወሰነም፡፡</strong><br><br><strong>2. እግዚአብሔር አምላክ አለ፡- «እነሆ አዳም መልካሙንና ክፉውን ለማወቅ ከእኛ እንደ አንዱ ሆነ» ዘፍ.3-22 በማለት ባለቤቱን አንቀጽን አንድ፣ አሳቡን ዝርዝሩን የብዙ አድርጐ ይናገራል፡፡ «እግዚአብሔር አለ » ሲል አንድነቱን፣ «ከእኛ እንደ አንዱ ሆነ» ሲል ደግሞ ከአንድ በላይ መሆኑን ያመለክታል፡፡ በዚህ ቃል ግን ሦስትነቱን አልወሰነም፡፡</strong><br><br><strong>3. እግዚአብሔርም አለ፡- «ኑ እንውረድ አንዱ የአንዱን ነገር እንዳይሰማው ቋንቋቸውን በዚያ እንደባልቀው፡፡» ዘፍ.11.6-8፡፡ «እግዚአብሔር አለ» ብሎ አንድነቱ፣ «ኑ እንውረድ» ብሎ ደግሞ ከአንድ በላይ መሆኑን ያመለክታል፡፡</strong><br><br><strong>4. «በቀትርም ጊዜ እግዚአብሔር ለአብርሃም ተገለጠለት አብርሃም ሦስት ሰዎችን በፊቱ ቆመው አየ» ዘፍ.18.1-15 በማለት እግዚአብሔር አንድ መሆኑንና ሦስት አካል ያለው መሆኑን ወስኖ ያስረዳናል፡፡</strong><br><br><strong>5. «እኔ የአብርሃም አምላክ፣ የይስሐቅም አምላክ፣ የያዕቆብም አምላክ እግዚአብሔር ነኝ» ዘጸ.3-6 ሲል «አምላክ፣ አምላክ፣ አምላክ» ብሎ ሦስትነቱን፣ «እኔ እግዚአብሔር ነኝ» ብሎ ደግሞ አንድነቱን ገልጾ ተናግሯል፡፡</strong><br><br><strong>6. «የእግዚአብሔር ቸርነት ምድርን ሞላች፣ በእግዚአበሔርም ቃል ሰማዮች ጸኑ፣ ሠራዊታቸውም ሁሉ በአፉ እስትንፋስ» መዝ.32-6፡፡</strong><br><br><strong>7. ነቢዩ ኢሳይያስም «ንጉሡ ዖዝያን በሞተበት ዓመት እግዚአብሔርን በልዑል ዙፋኑ ላይ ተቀምጦ አየሁት... ሱራፌልም ቅዱስ፣ ቅዱስ፣ ቅዱስ የሠራዊት ጌታ እግዚአብሔር ምድር ሁሉ ከክብሩ ተሞልታለች እያሉ ይጨሁ ነበር፡፡» ኢሳ.6.1-8 በማለት ቅዱስ፣ ቅዱስ፣ ቅዱስ ብሎ ሦስትነቱን፣ የሠራዊት ጌታ እግዚአበሔር ብሎ ደግሞ አንድነቱን አይቶ መስክሯል፡፡</strong></p>
            </div>
        </div>
    </div>
    <div class="container" style="margin-bottom: 149px;margin-top: 118px;background: #c9e5f4;">
        <div class="text-center" style="margin-top: -63px;"><a class="btn btn-primary" data-bs-toggle="collapse" aria-expanded="false" aria-controls="collapse-4" href="#collapse-4" role="button" style="background: #565959;"><strong>ነገረ ማርያም</strong><br></a>
            <div class="collapse" id="collapse-4" style="margin-top: 8px;">
                <p style="text-align: left;font-size: 18px;">ርዕሱን ወደተመለከተው ወደ ዋናው ትምህርት ከመግባታችን አስቀድሞ የርዕሱን ትርጉም ማወቅ ይቀድማልና ነገረ ማርያም የሚለውን ትርጉም እናያለን። ነገረ ማርያም ማለት የእመቤታችንን ነገር (ስለ እመቤታችን) የሚያወሳ ነገር ወይም ትምህርት ማለት ነው። ይህም አስቀድማ በአምላክ ሕሊና መታሰቧን፣ ትንቢት የተነገረላት፣ ምሳሌ የተመሰለላት መሆኗን፣ ልደቷን፣ እድገቷን፣ አምላክን ፀንሳ መውለዷን ዕረፍቷን፣ ትንሣኤዋን ወዘተ የሚተርክ የሚያስተምር ነው።<br><br>በመጽሐፍ ቅዱስ ውስጥ ማርያም በሚል ስም የሚጠሩ ብዙ ሴቶች አሉ። እነዚህም በብሉይና በሐዲስ ኪዳን መጻሕፍት ላይ ተጠቅሰው ይገኛሉ። እነርሱም፡-<br><strong>1ኛ. የሙሴ እህት ማርያም፡-</strong> ይህች ማርያም ሙሴ በወንዝ ዳር በተጣለ ጊዜ በእርሱ ላይ የሚሆነውን ነገር ስትከታተል ነበር። ዘፀ.2፥4-8<br>▶እስራኤል ባሕረ ኤርትራን ሲሻገሩ ከበሮ በመያዝ በመዝሙር እግዚአብሔርን አመስግናለች። ዘፀ. 15፥20-22<br><br><strong>2ኛ. የዕዝራ የልጅ ልጅ (የዬቴር ልጅ)</strong> ማርያም 1ኛ. ዜና. 4፥17<br><br><strong>3ኛ. የማርታና የአልዓዛር እኅት ማርያም</strong> ዮሐ. 11፥1<br>▶ክርስቶስ ወደ ቤታቸው እየሄደ ይጎበኛቸው ያስተምራቸው ነበር።<br>▶ቃሉን ለመስማት ትተጋ ስለነበር ጌታ ኢየሱስ ክርስቶስ አመስግኗታል። ሉቃ. 10፥39-42<br>▶ጌታን ሽቱ ቀባችው እግሩንም በጠጉርዋ አበሰችው። ዮሐ. 11፥2፣ ዮሐ.12፥1-8<br><br><strong>4ኛ. መግደላዊት ማርያም</strong><br>▶ክርስቶስ ሰባት አጋንንትን አወጣላት። ሉቃ. 8፥2<br>▶ከትንሣኤው በኋላ በአትክልት ቦታ ለእርሷ ለብቻዋ ታያት ተገለጠላት። ዮሐ. 20፥1-8<br><br><strong>5ኛ. የታናሹ የያዕቆብና የዮሳ እናት</strong> ማርያም ማር. 15፥40<br><br><strong>6ኛ. የቀለዮጳ ሚስት ማርያም</strong>- ጌታ በተሰቀለ ጊዜ ከመስቀሉ አጠገብ ቆማ ነበር። ዮሐ. 19፥25<br><br><strong>7ኛ. የማርቆስ እናት ማርያም</strong> ሐዋ. 12፥12<br><br><strong>8ኛ. የኢየሱስ ክርስቶስ እናት ቅድስት ድንግል ማርያም።</strong><br><br>ከላይ የተዘረዘሩት ማርያም በሚል ስም የተጠሩ ሴቶች እንዳሉ ለማመልከት እንጂ ስለ ሁሉም ለመተረክ ተፈልጎ አይደለም። ከዚህ በኋላ አምላካችን ኢየሱስ ክርስቶስን ስለወለደች ስለቅድስት ድንግል ማርያም እንፅፋለን።<br><br><strong><em>ሀ) የእመቤታችን መወለድ (ልደታ ለማርያም)</em></strong><br>የወደቀው ሰው ከውድቀቱ ይነሳ፣ ከርኩሰቱ ይቀደስ ዘንድ አምላክ ከእርሷ እንዲወለድ የወላዲተ አምላክ የአማናዊው ፀሐይ የክርስቶስ እናት እመቤታችን ቅድስት ድንግል ማርያም ልደት ግድ ነበር። ስለዚህም ነው “እግዝእትነ ማርያም ነበረት እምቅድመ ዓለም በሕሊና አምላክ” (እመቤታችን ማርያም ዓለም ሳይፈጠር በአምላክ ልቡና ታስባ ትኖር ነበር) የተባለው።<br><br>በመጽሐፍ ቅዱስ ተጽፎ እንደምናገኘው ብዙ ሰዎች ልጅ በማጣት አዝነው እግዚአብሔርን ፀንተው በመለመን ልጅ ያውም ታላላቅ ልጆችን እንዳገኙ እናነባለን። እንዲያውም አንዳንዶቹ ካረጁና የመውለጃ ጊዜአቸው ከተላለፋቸው በኋላ ነው ልጅ የሚያገኙት። የሳራና የአብርሃም፣ የኤልሳቤጥና የካህኑ ዘካርያስ፣ የሐና እና የሕልቃና ወዘተ. ታሪክ ለዚህ ማስረጃ ይሆነናል። ዘፍ. 21፥1-8፣ ሉቃ. 1፥8-23፣ ሉቃ. 1፥57-67፣ 1ኛ ሳሙ. 1፥1-21። የእመቤታችን እናት ሐና እና አባቷ ኢያቄም ከላይ እንዳየናቸው ሁሉ መካን ሆነው ይኖሩ ነበር። በኋላ ግን ለሳራና አብርሃም ይስሐቅን፣ ለኤልሳቤጥና ዘካርያስ መጥምቀ መለኮት ዮሐንስን፣ ለሐና እና ለሕልቃና ሳሙኤልን የሰጣቸው እግዚአብሔር ለሐና እና ለኢያቄምም እመቤታችን ቅድስት ድንግል ማርያምን ሰጣቸው።<br><br>እመቤታችን ነሐሴ 7 ቀን ተፀነሰች። ገና በማሕፀን ሳለችም አንድ ዓይነ ስውር ዘመዷ ኤልሳቤጥ ፀነሰች ቢሏት ዳስሼ ካላረጋገጥኩ አላምንም ብላ የሐናን ሆድ ነክታ መፅነሷን ስታረጋግጥ በአድናቆት እጇን ዓይኗ ላይ ብታደርገው በሐና ማሕፀን ያለችው የአምላክ እናት ናትና የዓይነ ስውሯ ዓይን በራላት። የሞተ ሰው ይዘው ሲሄዱ የሐና ጥላ በሙቱ ላይ ሲያርፍ የሞተው ሰው ተነስቷል። ከዚህ በኋላ ግንቦት 1 ቀን በሊባኖስ ተራራ ተወለደች። የእመቤታችን የዘር ሐረግ በአባቷ ከነገደ ይሁዳ በእናቷ ደግሞ ከነገደ አሮን ነው።<br><br><strong><em>ለ) እመቤታችን ወደ ቤተ መቅደስ መግባት (በአታ ለማርያም)</em></strong><br>በአታ ለማርያም ማለት የማርያም ወደ ቤተ መቅደስ መግባት ማለት ነው። እመቤታችን ቅድስት ድንግል ማርያም ከእናት ከአባቷ ጋር አብራ የኖረችው ለሦስት ዓመታት ብቻ ነው። የብፅዓት ልጅ ናትና ሦስት ዓመት ሲሆናት እናትና አቧቷ በስእለታቸው መሠረት ለእግዚአብሔር ቤት ለመስጠት ወደ ቤተመቅደስ ወሰዷት። በጊዜው የነበረው ሊቀ ካህን ዘካርያስ ነበርና ወደ ዘካርያስ አቀረቧት። እርሱም ምን እንደሚያደርግ ግራ ገብቶት ሳለ የእግዚአብሔር መልአክ ቅዱስ ፋኑኤል ፅዋአ ሰማያዊ ኅብስት ሰማያዊ ይዞ ወረደ። ዘካርያስ፣ ካህናቱ ኢያቄምና ሐና ወደ መልአኩ ቢቀርቡ እርሱ ግን ራቃቸው የመጣው ለእነርሱ አይደለምና። እመቤታችንን ብቻዋን ሲተዋት ግን መልአኩ ወርዶ በክንፎቹ ጋርዶ መግቧት አርጓል። ዘካርያስም የሆነውን ሁሉ አይቶ ፈቃደ እግዚአበሔር መሆኑን ተረድቶ ከቤተ መቅደስ አስገብቷታል።<br><br>እመቤታችን በቤተመቅደስ የኖረችው ለአሥራ ሁለት ዓመት ሲሆን ከዚህ በኋላ አይሁድ ቤተመቅደሳችንን ታረክሳለችና ትውጣ ብለው ቢያምፁ ዘካርያስ አይሁድ እንዲህ አሉ ምን ላድርግ አላት። እመቤታችንም እኔ ምን አውቃለሁ አለችው። ወደ እግዚአብሔር ቢያመለክት ከነገደ ይሁዳ ሚስቶቻቸው የሞቱባቸውን ወንዶች በትር ሰብስበህ ከቤተመቅደስ አስገብተህ ጸልይበት እኔም ምልክት እሰጥሀለሁ አለው። ዘካርያስም እንደተባለው በትር ላይ “ዮሴፍ ሆይ ማርያምን ጠብቃት” የሚል ምልክት ሰጠው ዕጣ ቢጣል ለዮሴፍ ወጣ ርግብም በዮሴፍ ራስ ላይ አረፈች። በእነዚህ ሁሉ ምልክቶች ተረድቶ ካህኑ ዘካርያስ እመቤታችንን ለዮሴፍ ሰጣት። ይህ ሁሉ የሆነው በጥበበ እግዚአብሔር ነው። በብሉይ ኪዳን ህግ አንዲት ሴት ያለ ባል የፀነሰች እንደሆነ በድንጋይ ተወግራ በእሳት ተቃጥላ ትገደል ነበርና እመቤታችን ይህ ሞት እንዳያገኛት በእጮኛ ስም ለዮሴፍ ተሰጠች። እመቤታችን በሄሮድስ ምክንያት የሚደርስባት ስደትና መከራ አለና ረዳቷና ጠባቂዋ እንዲሆን ለዮሴፍ በእጮኝነት ስም ተሰጠች። ኃይል አርያማዊት አለመሆኗ ከአዳም ዘር የተገኘች ሰው መሆኗ ይገለጥ ይታወቅ ዘንድ ለዮሴፍ በእጮኝነት ስም ተሰጠች።<br><br><strong><em>ሐ) አምላክን መውለዷ</em></strong><br>እመቤታችን ቅድስት ድንግል ማርያም ለማሕደረ ሥሉስ ቅዱስ አስቀድማ ተመርጣለችና እግዚአብሔር አብ ለአፅንኦ (ለማፅናት) እግዚአብሔር ወልድ ለተሰብኦ (ሰው ለመሆን) እግዚአብሔር መንፈስ ቅዱስ ለአንፅሖ (ሊያነፃት) አድረውባታል። በተለይ እግዚአብሔር ወልድ በተለየ አካሉ ከሥጋዋ ሥጋ ከነፍሷ ነፍስ ነስቶ ሰው ሆነ ረቂቁ መለኮት ግዙፉን ሥጋ ተዋሐደ አምላክ ሰው ሰውም አምላካ ሆነ። እመቤታችን ደግሞ ይህ ታላቅ ምስጢር የተከናወነባት ሙዳየ ምሥጢር ሆነች። ይህ ምሥጢር በእመቤታችን ማሕፀን ሲከወን በፍፁም ድንግልና ነው። ይህም ማለት እመቤታችን ከመፅሷ በፊት፣ በፀነሰችም ጊዜ፣ ከፀነሰችም በኋላ እንዲሁም ከመውለዷ በፊት በወለደችም ጊዜ ከወለደችም በኋላ “ወትረ ድንግል” ሁሌም ፍፁም ድንግል ናት። ሕዝ.44፥1-4፣ ኢሳ.7፥14።<br><br>የፀሐይ ብርሃን በመስታወት ሲገባ ተመልሶም ሲወጣ የሰው መልክ በመስታወት ውስጥ ሲታይ መስታወቱን እንደማይሰብረውና በመስታወቱ ላይ ምንም ዓይነት ለውጥ እንደማይታይ እመቤችንም ጌታን ፀንሳ ስትወልድ ማሕተመ ድንግልናዋ አልተለወጠም በፍፁም ድንግልና ፀንሳ በፍፁም ወልዳዋለች በዚህ ክብሯም ከአንስተ ዓለም ሁሉ ትለያለች። ሌሎች ሴቶች አንዱ ብቻ ይኖራቸዋል እንጂ ሁለቱንም አስተባብረው መያዝ አይቻላቸውም። ይህም ማለት ድናግል የሆኑ ሴቶች በመውለድ የሚገኘው እናትነት ሊኖራቸው አይችልም፤ እንዲሁም በመውለድ እናት የሆኑ ሴቶች ደናግል ተብለው ሊጠሩ አይችሉም፤ ደናግል ሴቶች እያጠቡም ወተትም የላቸውም። እመቤታችን ግን እናነትን ከድንግልና ሐሊብን (ወተትን) ከድንግልና ጋር አስተባብራ የያዘች ናትና ከሴቶች ሁሉ የተለየች ናት። ሌሎች ሴቶች ቢወልዱ ነቢያትን፣ ሐዋርያትን፣ ፃድቃንን፣ ሰማዕታትን ነው እመቤታችን ግን ለእነዚህ ሁሉ አምላካቸው የሆነውን ክርስቶስን ወልዳለችና ክብሯ ልዩ ነው ከሴቶች ሁሉም የተለየች ናት።<br><br><strong><em>መ) ዕረፍታ ለማርያም (የእመቤታችን ዕረፍት)</em></strong><br>እመቤታችን በዚህ ዓለም የኖረችበት ዕድሜ 64 ዓመት ነው። ይኸውም 3 ዓመት በእናት በአቧቷ ቤት፣ 12 ዓመት በቤተ መቅደስ፣ 34 ዓመት በቤተ ዮሴፍ፣ 15 ዓመት በቤተ ዮሐንስ ኖራለች። ከዚህ በኋላ ከእርሷ አስቀድሞ የማይሞተው ልጇ ሞትን ይሽረው ዘንድ ሞቷልና እመቤታችንም ጥር 21 ቀን አረፈች። “ሞትሰ ለመዋቲ ይደሉ ሞታ ለማርያም የአፅብ ለኵሉ” (ሞት ለሰው (ለሟች) ሁሉ ይገባል የተገባ ነው የማርያም ሞት ግን ለሁሉ ያስደንቃል) እንዳለው ሊቁ የእመቤታችን ሞት አስደናቂ ነው። አምላክ በማሕፀንዋ የተሸከመች፣ ሙታንን የሚያነሳ ልጅ ያላት እና ለሕዝቡ ሁሉ መድኃኒት የሆነውን የወለደች ቅድስት ድንግል ማርያም እንደ ማንኛውም ሰው ሞተች። ሊቀብሯት ይዘዋት ሲሄዱም አይሁድ አይተው ከዚህ በፊት ልጇን ሞተ ተነሳ እያሉ ከተማችንን አወኩ አሁንም እናቱን ሞተች ተነሳች ሊሉ አይደለምን ብለው የእመቤታችንን ሥጋ ሊያቃጥሉ መጡ ከመካከላቸውም ታውፋንያ የሚባል አንድ ሰው የእመቤታችንን የአልጋዋን ሸንኮር ይዞ ወደ መሬት ሊጥልና ሊያቃጥል ሲል ሁለቱም እጆቹ ተቀሰፉ ለማስተማር የተደረገ ተአምር ነውና በኋላ በእመቤታችን አማካኝነት ሁለቱም እጆቹ ወደ ቦታቸው እንዲመለሱ ሆነዋል። የእመቤታችን ሥጋም በገነት በእፀ ሕይወት ሥር የተመለከተው ዮሐንስ ወንጌላዊው ብቻ ነበርና ሌሎች ሐዋርያት እኛ የእመቤታችንን ሁኔታ ሳናይ አግኝተን ሳንቀብራት ብለው ሱባኤ ያዙ። ሁለተኛውን ሱባኤ እንዳገባደዱ የእመቤታችንን ሥጋ ሰጣቸው። ይህም ማለት ነሐሴ 14 ማለት ነው እነሱም የእመቤታችንን ስጋ በክብር ቀበሩ። የእመቤታችንን ሥጋ አግኝተው ሲቀብሩ በመካከላቸው ቶማስ አልነበረም። ሆኖም ግን በሦስተኛው ቀን ማለትም ነሐሴ 16 ቀን ተነስታ ስታርግ ቶማስ ከሀገረ ስብከቱ በደመና ተጭኖ ሲመጣ ተገናኙ። እሱም ቀድሞ የልጅሽን ትንሳኤ አሁን ደግሞ ያንቺን ትንሣኤ ሳላይ ቀረሁ ብሎ በመንፈሳዊ ቅናት ተበሳጨ። እመቤታችንም የእርሷን ትንሣኤ ሌሎች ሐዋርያት እንዳላዩ ነግራና ምልክት ይሆነውም ዘንድ የተገነዘችበትን ሰበን ሰጥታ መነሳቷን ለሌሎቹ ሐዋርያት እንዲያበስር ነግራው አረገች። ሐዋርያትም በዓመቱ ቶማስ ትንሣኤዋን አይቶ እኛ ሳናይ ብለው በመንፈሳዊ ቅናት ሱባኤ ቢገቡ ትንሣኤዋን ነሐሴ 16 ቀን ማየት ችለዋል። ስለሆነም እመቤታችን ቅድስት ድንግል ማርያም ሞታ ፈርሳ በስብሳ አልቀረችም እንደ ልጇ ተነስታ አርጋለች።<br><br><strong>ልመናዋ ክብሯ በሁላችን ይደርብን</strong><br><strong>የእመቤታችን አማላጅነት</strong><br><strong>ለሁላችን ይደረግልን</strong><br><strong>አሜን</strong></p>
            </div>
        </div>
    </div>
    <script src="assets/bootstrap/js/bootstrap.min.js"></script>
</body>

</html>